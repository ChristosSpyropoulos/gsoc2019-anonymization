Λ.Κ.(m)




                          Αριθμός 803/2019
                 ΤΟ ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ
                                ΤΜΗΜΑ Ε΄
       Συνεδρίασε δημόσια στο ακροατήριό του στις 9 Νοεμβρίου 2016,
με την εξής σύνθεση: Γ. Παπαγεωργίου, Σύμβουλος της Επικρατείας,
Προεδρεύων, σε αναπλήρωση του Προέδρου του Τμήματος, που είχε
κώλυμα,   Μ.    Γκορτζολίδου,    Μ.         Σωτηροπούλου,   Σύμβουλοι,   Χρ.
Παπανικολάου, Δ. Πυργάκης, Πάρεδροι. Γραμματέας η Ε. Οικονόμου.
       Για να δικάσει την από 26 Νοεμβρίου 2008 έφεση:
       του Δήμου Ροδίων Ν. Δωδεκανήσου, ο οποίος παρέστη με τον
δικηγόρο Δημήτριο Σαλαμαστράκη (Α.Μ. 120 Δ.Σ. Ρόδου), που τον
διόρισαν με απόφασή του ο Δήμαρχος και με απόφασή της η Οικονομική
του Επιτροπή,
       κατά της Μαριέττας χήρας Καραφύλλη Νεοφύτου, το γένος
Βασιλείου Ιωαννίδου, κατοίκου εν ζωή Ρόδου Ν. Δωδεκανήσου (Βασιλέως
Ηρακλείου 59), η οποία απεβίωσε,
       και κατά της υπ’ αριθμ. 1257/2008 απόφασης του Διοικητικού
Εφετείου Πειραιώς.
       Στην δίκη παρεμβαίνουν υπέρ του εκκαλούντος Δήμου: 1) ο
Γεώργιος Σ. Πιπίνος, κάτοικος Ρόδου Ν. Δωδεκανήσου (Κέννεντυ 38), ο
οποίος παρέστη με τον δικηγόρο Λάμπρο Γεωργακόπουλο (Α.Μ. 25632),
που τον διόρισε με πληρεξούσιο και 2) η Ομόρρυθμη Εταιρεία με την
επωνυμία «Αντωνόγλου - Σαββαΐδης - Μαρκάτος», που εδρεύει στην
Ρόδο Ν. Δωδεκανήσου (Λίνδου 212), η οποία δεν παρέστη.
       Η εκδίκαση άρχισε με την ανάγνωση της εκθέσεως του εισηγητή,
Παρέδρου Χρ. Παπανικολάου.
       Κατόπιν το δικαστήριο άκουσε τον πληρεξούσιο του εκκαλούντος
Δήμου, ο οποίος ανέπτυξε και προφορικά τους προβαλλόμενους λόγους
εφέσεως και ζήτησε να γίνει δεκτή η έφεση και τον πληρεξούσιο του
                                      ./.
  Αριθμός 803/2019                 -2-

παρεμβαίνοντος που παρέστη, ο οποίος ζήτησε να γίνει δεκτή η
παρέμβαση.
       Μετά τη δημόσια συνεδρίαση το δικαστήριο συνήλθε σε διάσκεψη
σε αίθουσα του δικαστηρίου κ α ι
         Αφού μελέτησε τα σχετικά έγγραφα
                 Σκέφθηκε κατά τον Νόμο
       1. Επειδή, με την υπό κρίση έφεση, η οποία ασκείται κατά τον
νόμο ατελώς και εισάγεται προς συζήτηση μετά την έκδοση της
3992/2015 αναβλητικής απόφασης του Δικαστηρίου, ζητείται η εξαφάνιση
της 1257/2008 απόφασης του Διοικητικού Εφετείου Πειραιώς, με την
οποία έγινε δεκτή αίτηση ακυρώσεως της εφεσίβλητης και ακυρώθηκε η
70/2007 οικοδομική άδεια της Διεύθυνσης Πολεοδομίας του Δήμου
Ροδίων, με την οποία είχε επιτραπεί στον Γ. Πιπίνο η ανέγερσ η
τετραώροφης οικοδομής σε οικόπεδο φερόμενης ιδιοκτησίας στη συμβολή
των οδών Αγίας Σοφίας και Βασ. Ηρακλείου (Ο.Τ. 112) στη Ρόδο.
       2. Επειδή, όπως προκύπτει από τα στοιχεία του φακέλου της
υπόθεσης αντίγραφο της πράξης του Προέδρου περί ορισμού δικασίμου
και εισηγητή της υπόθεσης και της κρινόμενης έφεσης κοινοποιήθηκαν
στην εφεσίβλητη νομίμως την 31η Αυγούστου 2009. Στη συνέχεια, όμως,
όπως προκύπτει από την από 63/20.2.2012 Ληξιαρχική Πράξη θανάτου
του Ληξίαρχου Ρόδου, η εφεσίβλητη απεβίωσε στις 15.2.2012, έκτοτε δε η
υπόθεση αναβλήθηκε για εύλογο χρόνο, χωρίς να εμφανισθούν έως τη
συζήτηση της υπόθεσης διάδοχοι της εφεσίβλητης νομιμοποιούμενοι να
ζητήσουν τη συνέχιση της δίκης. Με τα δεδομένα αυτά νομίμως συζητείται
η κρινόμενη έφεση σύμφωνα με τη διάταξη της παρ. 3 του άρθρου 31 του
π.δ. 18/1989 (Α΄ 8), η οποία εφαρμόζεται και στην περίπτωση θανάτου
του διαδίκου κατά του οποίου στρέφεται το ένδικο μέσο της έφεσης
(πρβλ. ΣτΕ 4464/2010, 273/2008).
       3. Επειδή, με έννομο συμφέρον και εν γένει παραδεκτώς, κατ’
άρθρο 63 του π.δ. 18/1989, παρεμβαίνει, το πρώτον στην κατ’ έφεση

                                   ./.
  Αριθμός 803/2019                     -3-

δίκη, υπέρ του κύρους της ακυρωθείσας οικοδομικής αδείας, ο Γ. Πιπίνος
δικαιούχος της αδείας αυτής, ο οποίος δεν είχε μετάσχει στην ακυρωτική
δίκη και δεν κατέστη διάδικος (ΣτΕ 4893/3013).
       4. Επειδή, από την εκκαλουμένη και από τα στοιχεία του φακέλου,
στα οποία συμπεριλαμβάνονται και οι 3992/2015, 90/2016 και 1103/2016
αποφάσεις του Συμβουλίου της Επικρατείας, προκύπτουν τα εξής:
Κατόπιν αιτήσεως του παρεμβαίνοντος Γ. Πιπίνου, με την ΥΠΠΟ/ΓΔΑΠΚ/
ΑΡΧ/Α1/Φ22/8910/452/14.2.2005 απόφαση της Διεύθυνσης Προϊστορικών
και Κλασικών Αρχαιοτήτων του Υπουργείου Πολιτισμού εγκρίθηκε, από
πλευράς αρχαιολογικής νομοθεσίας, η ανέγερση πενταόροφης οικοδομής
με υπόγειο και πιλοτή στη συμβολή των οδών Αγίας Σοφίας και Βασ.
Ηρακλείου (Ο.Τ. 112) στη Ρόδο με επιφανειακή θεμελίωση και υπό
συγκεκριμένους όρους, που αποσκοπούσαν στη διατήρηση τμήματος των
εντός του οικοπέδου αρχαιοτήτων και στην αποξήλωση ή κατάχωση των
υπολοίπων υπό την ευθύνη της ΚΒ΄ Εφορείας Προϊστορικών και
Κλασικών Αρχαιοτήτων (Ε.Π.Κ.Α.). Ακολούθως, κατά τον προέλεγχο της
υποβληθείσας μελέτης, η Διεύθυνση Πολεοδομίας του Δήμου Ροδίων,
αφού έλαβε υπόψη τις διατάξεις του άρθρου 3 του ΓΟΚ/1985 και τη
διαμορφωμένη κατάσταση γύρω από το ακίνητο, διατύπωσε την άποψη
ότι το εν λόγω κτίριο δεν έπρεπε να υπερβαίνει τους τέσσερις (4)
ορόφους      (σχετ.    το    2414/23.6.2005     έγγραφο       της   Διεύθυνσης
Πολεοδομίας). Κατόπιν τούτου, υποβλήθηκαν νέα σχέδια, σύμφωνα με
την   τελευταία   υπόδειξη     της   Διεύθυνσης   Πολεοδομίας,       τα    οποία
διαβιβάσθηκαν προς έγκριση στην αρμόδια Ε.Π.Α.Ε. Μετά την έγκρισή
τους με το 53/6.2.2007 πρακτικό αυτής, εκδόθηκε η επίδικη 70/17.5.2007
οικοδομική    άδεια,    με    την    οποία    επετράπη    η     ανέγερση     της
προαναφερόμενης οικοδομής. Κατά της αδείας αυτής καθώς και της ως
άνω έγκρισης της Αρχαιολογικής Υπηρεσίας η εφεσίβλητη άσκησε την
από 10.7.2007 αίτηση ακυρώσεως ενώπιον του Διοικητικού Εφετείου
Πειραιώς, ζητώντας παράλληλα και την αναστολή εκτελέσεως των

                                       ./.
  Αριθμός 803/2019                -4-

πράξεων αυτών. Το δικαστήριο αυτό, με την 99/2007 απόφαση του σε
συμβούλιο, χορήγησε την αναστολή εκτελέσεως της 70/17.5.2007 αδείας,
διότι έκρινε ότι η αίτηση ακυρώσεως ήταν προδήλως βάσιμη λόγω μη
νόμιμης σύνθεσης της Ε.Π.Α.Ε. κατά τη συνεδρίαση της 6.2.2007, κατά
την οποία εκδόθηκε το ανωτέρω 53/6.2.2007 πρακτικό, ακολούθως δε, με
την (ήδη εκκαλουμένη) 1257/2008 απόφασή του, το μεν παρέπεμψε στο
Συμβούλιο της Επικρατείας την αίτηση ακυρώσεως κατά το μέρος που
στρεφόταν κατά της εγκρίσεως της Αρχαιολογικής Υπηρεσίας, το δε
ακύρωσε την ανωτέρω (70/17.5.2007) οικοδομική άδεια με το εξής
σκεπτικό: α) Η 53/2007 γνωμοδότηση της Ε.Π.Α.Ε. ήταν αναιτιολόγητη,
επειδή η Ε.Π.Α.Ε. δεν εξέφρασε την άποψή της επί ζητημάτων που είχε
θέσει ενώπιον της η Διεύθυνση Πολεοδομίας του Δήμου Ροδίων και β) η
Ε.Π.Α.Ε. δεν είχε κατά την κρίσιμη συνεδρίαση νόμιμη σύνθεση. Εξάλλου,
η ως άνω Διεύθυνση Πολεοδομίας, πριν από τη δημοσίευση (στις
10.7.2008) της ανωτέρω 1257/2008 αποφάσεως, αφού έλαβε υπόψη την
προαναφερόμενη 99/2007 απόφαση του δικαστηρίου αυτού σε συμβούλιο
και προκειμένου να θεραπεύσει την επισημανθείσα μ’ αυτήν πλημμέλεια,
διεβίβασε στην Ε.Π.Α.Ε., προς επανεξέταση, την αρχιτεκτονική μελέτη της
επίδικης οικοδομής, εκείνη δε την ενέκρινε με την από 21.4.2008
γνωμοδότησή της. Στις 25.11.2008 υποβλήθηκε και πάλι πλήρης φάκελος
(αριθ. πρωτ. 4879/25.11.2008) με την ίδια μελέτη, βάσει της οποίας είχε
εκδοθεί η ακυρωθείσα 70/17.5.2007 άδεια, μετά δε τον επανέλεγχο και
την επανέγκριση της αυτής μελέτης, εκδόθηκε από την Διεύθυνση
Πολεοδομίας του Δήμου Ροδίων η 74/ 19.12.2008 οικοδομική άδεια, κατά
της οποίας η εφεσίβλητη άσκησε την από 27.1.2009 αίτηση ακυρώσεως
ενώπιον του Διοικητικού Εφετείου Πειραιώς.
       5. Επειδή, με την 1103/2016 απόφαση του Δικαστηρίου η αίτηση
ακυρώσεως της εφεσίβλητης κατά της ΥΠΠΟ/ΓΔΑΠΚ/ΑΡΧ/Α1/Φ22/8910/
452/14.2.2005 απόφασης της Διεύθυνσης Προϊστορικών και Κλασικών
Αρχαιοτήτων του Υπουργείου Πολιτισμού (αίτηση ακυρώσεως η οποία

                                  ./.
  Αριθμός 803/2019               -5-

είχε παραπεμφθεί λόγω αρμοδιότητας στο Συμβούλιο της Επικρατείας με
την 1257/2008 απόφαση του Διοικητικού Εφετείου Πειραιώς) έγινε δεκτή
και ακυρώθηκε η ως άνω από 14.2.2005 απόφαση, με το σκεπτικό ότι δεν
προέκυψε η συνδρομή των προϋποθέσεων που θα δικαιολογούσαν την
κατάχωση μεγάλου τμήματος των αποκαλυφθεισών αρχαιοτήτων. Με την
ίδια δε απόφαση (1103/2106) κρίθηκε επίσης ότι η προσβληθείσα ως άνω
από 14.2.2005 απόφαση του Υπουργείου Πολιτισμού, καθ’ ό μέρος είχε
εγκρίνει την κατάχωση των αρχαιοτήτων, δεν αντικαταστάθηκε από τη
νεώτερη ΥΠΠΟ/ΔΝΣΑΚ/82670/2090/18.9.2009 απόφαση του Υπουργού
Πολιτισμού, με την οποία εγκρίθηκε, κατόπιν σταθμίσεως της ΥΠΠΟ/
ΔΝΣΑΚ/2486/38/14.5.2008 απόφασης του Υπουργού Πολιτισμού (ΑΑΠ
197/27.5.2008) περί χαρακτηρισμού ως ιστορικού τόπου του “μαρασίου”
(περιοχής) των Αγίων Αναργύρων της Ρόδου, στην οποία ευρίσκεται η εν
λόγω ιδιοκτησία Γ. Πιπίνου, η μελέτη ανέγερσης οικοδομής στην ίδια
θέση. Εξάλλου, η από 27.1.2009 αίτηση ακυρώσεως, την οποία είχε
ασκήσει η εφεσίβλητη κατά της 74/19.12.2008 οικοδομικής αδείας της
Διεύθυνσης Πολεοδομίας του Δήμου Ροδίων απορρίφθηκε με την
234/2010 απόφαση του δικαστηρίου αυτού, κατά της απόφασης δε αυτής
η εφεσίβλητη άσκησε την από 27.7.2010 έφεση ενώπιον του Συμβουλίου
της Επικρατείας. Ενόψει της εκκρεμοδικίας ως προς την εν λόγω έφεση
της Μαριέττας Νεοφύτου, αναβλήθηκε με την 3992/2015 απόφαση του
Συμβουλίου της Επικρατείας, η εκδίκαση της κρινομένης εφέσεως. Με την
802/2019 απόφαση του Δικαστηρίου έγινε δεκτή η ανωτέρω από
27.7.2010 έφεση της εφεσιβλήτου, εξαφανίστηκε η 234/2010 απόφαση
του Διοικητικού Εφετείου Πειραιώς και ακυρώθηκε η 74/19.12.2008
οικοδομική άδεια της Διεύθυνσης Πολεοδομίας του Δήμου Ροδίων, με το
σκεπτικό α) ότι η αυτή οικοδομική άδεια είχε ως νόμιμο έρεισμα την
ΥΠΠΟ/ΓΔΑΠΚ/ΑΡΧ/Α1/Φ22/8910/452/14.2.2005 απόφαση της Διεύθυνσης
Προϊστορικών και Κλασικών Αρχαιοτήτων του Υπουργείου Πολιτισμού,
κατά το μέρος αυτής, με το οποίο εγκρίθηκε η κατάχωση των α ρχαιοτήτων

                                  ./.
  Αριθμός 803/2019                    -6-

στο οικόπεδο στο οποίο επιτράπηκε ακολούθως η ανέγερση οικοδομής
και β) ότι, μετά την ακύρωση της ως άνω εγκριτικής απόφασης με την
1103/2016 απόφαση του Δικαστηρίου, αποβαίνει ακυρωτέα και η
74/19.12.2008 οικοδομική άδεια, λόγω απώλειας του νομίμου ερείσματός
της.
         6. Επειδή, κατόπιν τούτων, η κρινόμενη έφεση πρέπει να
απορριφθεί ως αβάσιμη, δοθέντος ότι η ΥΠΠΟ/ΓΔΑΠΚ/ΑΡΧ/Α1/Φ22/
8910/452/14.2.2005      απόφαση    της      Διεύθυνσης   Προϊστορικών     και
Κλασικών Αρχαιοτήτων του Υπουργείου Πολιτισμού, με την οποία
εγκρίθηκε,    από   πλευράς   αρχαιολογικής      νομοθεσίας,    η    ανέγερση
οικοδομής στο επίμαχο οικόπεδο, συνιστούσε νόμιμο έρεισμα όχι μόνον
της     74/19.12.2008   οικοδομικής     αδείας   αλλά    και   της   επίδικης
(70/17.5.2007) οικοδομικής αδείας και, επομένως, μετά την ακύρωση της
ως άνω από 14.2.2005 εγκριτικής απόφασης του Υπουργείου Πολιτισμού,
αναδρομικώς από τον χρόνο εκδόσεώς της, με την 1103/2016 απόφαση
του Δικαστηρίου, αποβαίνει        σε κάθε περίπτωση        ακυρωτέα,    λόγω
απώλειας του νομίμου ερείσματός της και η προσβληθείσα εν προκειμένω
70/2007 οικοδομική άδεια, (πρβλ. ΣτΕ 669/2010 7μ.), η οποία, συνεπώς,
ορθώς ακυρώθηκε με την εκκαλουμένη απόφαση.
                              Διά ταύτα
         Διατάσσει την επιστροφή στον Δήμο Ροδίων των κατατεθέντων
παραβόλων.
         Απορρίπτει την έφεση.
         Απορρίπτει την παρέμβαση.
         Η διάσκεψη έγινε στην Αθήνα στις 15 Νοεμβρίου 2016 και στις 28
Μαρτίου 2018
       Ο Προεδρεύων Σύμβουλος                       Η Γραμματέας




          Γ. Παπαγεωργίου                           Ε. Οικονόμου

                                      ./.
  Αριθμός 803/2019            -7-

      και η απόφαση δημοσιεύθηκε σε δημόσια συνεδρίαση στις 17
Απριλίου 2019.
  Ο Προεδρεύων Αντιπρόεδρος              Ο Γραμματέας




        Γ. Παπαγεωργίου                     Δ. Λαγός




                              ./.

